---
title: Dieta w insulinooporności
date: 2020-05-01
price: 150
currency: pln
type: diet
image: ./image.jpg
---
Plan żywieniowy przeznaczony dla osób, które pragną zredukować poziom tkanki tłuszczowej, poprawić samopoczucie, ogólną  kondycję organizmu, a także pozytywnie wpłynąć na gospodarkę lipidową i węglowodanową.

Dieta redukcyjna nie musi wiązać się z dużymi restrykcjami i wyrzeczeniami. Może być za to dobrym sposobem na zmianę dotychczasowych nawyków żywieniowych prowadzących do zmiany stylu życia i poprawy komfortu funkcjonowania.

Stosując dietę o ujemnym bilansie energetycznym można, od czasu do czasu, pozwolić sobie na kostkę ulubionej czekolady lub deser. Ważne, by wszystkie spożywane produkty były uwzględnione w planie żywieniowym.

Kluczem jest rozsądne podejście i umiar.

Jednak gdy wahamy się czy ulec zachciance warto pamiętać, że prawdopodobnie chwilę po zjedzeniu smakołyku, któremu-jak nam się zdawało-nie mogliśmy się oprzeć, pojawią się wyrzuty sumienia. Wówczas nie tylko oddalimy się od wytyczonego celu, ale wpłyniemy na pogorszenie samopoczucia.

Nie chodzi tutaj o stałe odmawianie sobie przyjemności, a raczej o ich umiejętne dozowanie i wsłuchanie się w sygnały płynące z naszego ciała.

Prawidłowa redukcja obejmuje nie tylko plan żywieniowy dostosowany do indywidualnych potrzeb, ale także aktywność fizyczną, choćby w postaci codziennych intensywnych spacerów, jazdy na rowerze lub 30 minut codziennych ćwiczeń w domu.

Nie można również zapominać o odpowiedniej ilości snu i na ile to możliwe unikaniu długotrwałej ekspozycji na stres.

Powodzenie w dużej mierze zależy również od tego, co skłoniło nas do rozpoczęcia diety? Czy byłaby to konsekwencja własnej decyzji o potrzebie zmian i chęć poprawy zdrowia oraz samopoczucia, czy raczej odpowiedź na sygnały płynące z zewnątrz, związane z kreowaniem wizerunku wiecznie młodych, pięknych i szczupłych ludzi sukcesu. Jeśli kierujesz się tą drugą przesłanką to warto  zatrzymać się na chwilę i zastanowić czego naprawdę pragniemy dla samych siebie w życiu i co jest nam potrzebne do tego, by poczuć się ze sobą dobrze.